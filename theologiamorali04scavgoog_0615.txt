nn rint-2 605

permanenter habilitans ad actus fidei eliciendos. Et in actualem, 'quae
est actualis, firma ac supernaturalis adhaesio rebus revelatis: haec si
exterius prodeat, exterior3 si in animo lateat, interior appellatur.

2. In explicitam et in implicitam. Explicita fides illa est, qua
aliquis fidei articulus creditur in se, sub propriis ac particularibus
terminis. suh quihus nohis proponitur: v. g.‚ qui expresse credit
Deum trinum, Patrem, Filium et Spiritum Sanctum, habet fidem
explicitam Trinitatis. Sic etiam credit explicite mysterium lucarna-
tioniS‚ qui credit Filium Dei assumpsisse naturam humanam, et
Christum esse Deum et hominem. Implicita autem fides est, qua
aliquid creditur non in se et in propriis terminis particular-ihm,
sed in alio, in quo illud continetur: sic qni credit in Christum
Deum et hominem, eo ipso implicite credit in duplicem eJus vo·
luntatem‚ etsi eam ignoret.

Fides ipsa implicita iterum duplex ab accuratioribus solet distingui:
vel enim credimus aliquid in alio, tanquam in principio univer-
‘cali‚ cui adhaeremus, ut cum quis in communi credit quidquid cre·
dit Ecclesia, quin tamen aliquid particulare (neque etiam in con-
fuso vel in umbra) sciat aut credat. Vel credimus aliquid in alio
jam ut in umbra et figura, per quam nempe ipsa veritas credenda
confuse significatur: ut cum quis credit, Deum esse missurum Sal-
vationem, sed nesciat media, quibus id sit acturus. Prima dicitur
{des implicita latiori sensu: altera fides implicita dicitur sensu
stricto ac proprio 3 est tamen utraque semper fides implicita.

3. In catholicam, et mere theoloqicam. Fides catholica complectitur
universas veritateS, quarum revelatione testificatur Ecclesia, et quae in
omnibus fidelihus una eademque sit oportet. Mere theoloyica vero
versatur circa eas veritateS, non expresse ab Ecclesia propositaS, sed
quarum revelatio quibusdam privatis alio medio innotescit.

4. ln formatam, quae dicitur etiam fides viva ; et in informem,
quae dicitur etiam fides mortua. Fides viva est quae gratiam hahi-
tualem, sive charitatem sibi conjunctam habet: talis est fides ho-
minis justi. Mortua est quae caret Justitia et charitate: talis est
fides hominis in statu mortalis culpae constituti: qui adhuc fidem
habet, sed quin ea prosit ad vitam aeternam (A).

