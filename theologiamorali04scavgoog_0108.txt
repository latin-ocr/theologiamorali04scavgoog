 

98 mn. 11. mac-r. v. mse. 11. car. ιι.

sphemiae contra Deum et Virginem non autem blasphemia quae
fertur contra Sanctos immediate.

134. Q. 6. Art omnes blasphemioe species differant inter se, ideoque
an confessarius debeat inquirere super earum diversitate?

R. Cum Lessio: si blasphemia procedat ex desperatione, vel ex
odio aut infidelitate, ut si sit imprecativa, haeretica vel haeretica-
lis, id aperiendum est; nam tunc blasphemiae accedit nova malitia.
Quae sane est ex desperatione, est etiam contra spem; haeretica est
etiam contra fidem; haereticalis contra praeceptum fidem exterius
profitendi3 imprecativa vero contra charitatem Dei. Item aperienda
est blasphemia, quae suerit directe volita seu dehonestativa, ut cum
fit animo faciendi contumeliam Deo: non autem si indirecte solum
sit volita, ut cum fit ex ira erga hominem ad ostendendam animi
indignationem, vel ex impatientia absque pravo motu in Deum.
Longe enim alterius rationis peccatum est, cum sacis aliquid di-
recta intentione, ut legem violes ; hoc enim verum legis contem-
ptum includit ¹. f ' ‘

Si vero blasphemia fuerit in Sanctos, non autem in Deum, utrum
id etiam sit aperiendum, disputant. Alii affirmant probabiliter cum
Autome, Collet aliisque3 quia omnes ultra propriam malitiam con·
tinent novam malitiam contra duliam, vel hyperduliam vel latriam: ὓ
unde qui unico actu blasphemat duodecim Apostolos, committit duo-
decim peccata, quia uniuscujusque Apostoli honorem laedit.

Sed negandum cum Layman0, Viva, Sanchez, etc.: ratio est, quia
singulae aequaliter adversantur virtuti Religionis, nam illi etiam qui
blasphemant in Sanctos, verius nonnisi ,contra latriam peccant, cum
omnes istae blasphemiae suam malitiam desumant ex una relatione
ad Deum: unde unica injuria Deo infertur, et ideo sufficit dicere
se blasphemasse. Excipe si ⁴contumelia in Sanctos cum Christo re·
gnantes proferatur non ut sancti sunt et beati ; verum in quantum
homines in terris fuerunt, sed qui nunc excellentia sanctitatis sul-
gent, ut si quis de ε. Crispino et crispiniano dicat fuisse sutores;
tunc non est blasphemia in Deum redundans, sed blasphemia con-
tra duliam tantummodo: ‘et quidem ut dicunt venialis, si id non
dicatur ex odio vel indignatione3 sed ex joco.

Ceterae tandem blasphemiae certo speciem non mutant, ideo
non sunt in confessione de necessitate explicandae in sua qualitate;
cum non diversificent.

1:35. Q. 7. Quale peccatum est blasphemia?

R. Nemo dubitat, quin blasphemia sit ex genere suo mortalis.

¹ V. Lignori, opus μοι, l. ιιι, ιι. 1323 1. v, n. ⁴⁷.

